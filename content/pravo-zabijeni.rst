Právo k zabíjení
================

:Title: Právo k zabíjení
:Authors: Bob Dylan, Lukáš Růžička
:Date: 2017-09-03
:Category: Písně
:Tags: píseň,hraná,překlad

| Člověk věří, že když řídí svět, 
| co bude chtít v něm udělá.
| A když se věci rychle nemění, 
| změní je on.
| Člověk si vymyslel vlastní krach
| už na Měsíci, když překročil práh.
| Znám tu ženu,
| od nás z domu,
| jenom tak sedí,
| skoro až do setmění,
| a ptá se kdo 
| mu může vzít 
| právo k zabíjení?
| 
| Pak ho vezmou, všechno naučí
| a vypustí ho, aby žil.
| A z té cesty, kterou mu ukážou, 
| on onemocní.
| Nádherný pohřeb je poslední cíl,
| srdce mu vezmou jako náhradní díl.
| Znám tu ženu,
| od nás z domu,
| jenom tak sedí,
| navzdory mžení,
| a ptá se kdo
| mu může vzít
| právo k zabíjení?
| 
| Teď je chtivý do ničení,
| má strach, je zmatený.
| A jeho mozek, ten mu dovedně
| ovládají.
| Věří svým očím, že pravdivé jsou,
| a jeho oči, ty mu do očí lžou.
| Já znám tu ženu,
| od nás z domu,
| co jen tak sedí,
| zima jí není,
| a ptá se kdo
| mu může vzít
| právo k zabíjení?
| 
| Můžeš být duchovní, podvodník
| pohádkář, jiný lhář,
| myslet, že světu poručíš.
| Můžeš svou roli skvěle hrát,
| však někdo jiný se bude smát,
| než se z chyb svých poučíš.
| 
| Teď se modlí na oltáři 
| té vody stojaté.
| Když svůj odraz dole uvidí,
| je naplněný.
| Člověk ten neumí férově hrát,
| chce všechno mít a nechce nic dát.
| Znám tu ženu,
| od nás z domu,
| co jen tak sedí,
| skoro do kuropění,
| a ptá se kdo 
| mu může vzít
| právo k zabíjení?

