Cikán
=====

:Title: Cikán
:Authors: Suzanne Vega, Vlastimil Kubát, Lukáš Růžička
:Date: 2017-08-30
:Category: Písně
:Tags: píseň,překlad,hraná
	
| Z dálky k nám přicházíš, v očích tajná přání máš.
| Dávno vím, že nescházíš nikomu tím, že sám se touláš
| městem, stínem katedrál, které chrání spánek tvůj.
| Jednou ráno jsi tam stál a celý jsi byl náhle svůj.
| 
| Houpej mě jako máma, když dítě nechce spát,
| bůh ví, co bude s náma, však teď se smíme ještě hřát.
| 
| Jsi šašek v cizím království s věčně plachým úsměvem
| a holky, který ví už svý, říkají ti: "Vše si vem."
| Jen si s tebou pohrávají, přesto musíš s nimi jít,
| když se svůdně usmívají, slibují tě k sobě vzít.
| 
| Houpej mě jako máma, když dítě nechce spát,
| bůh ví, co bude s náma, však teď se smíme ještě hřát.
| 
| Tvé ruce voní deštěm, vrásky kolem očí máš
| a možná nevíš ještě, ale celou pravdu znáš.
| Máš prsty trochu od hlíny, příběh blázna vyprávíš.
| Jak moc krásný a jak jiný je tvůj svět, o kterém sníš.
| Já náhle cítím, jak se vznáším ve svých snech stále výš
| když se soumrak s nocí snáší, možná máme k sobě blíž.
| 
| Houpej mě jako máma, když dítě nechce spát
| bůh ví, co bude s náma, však teď se smíme ještě hřát.
| 
| Možná se v tom nevyznám, s tebou mi bylo líp.
| Jenže nikdy nepřiznám, jak schází mi tvůj vtip.
| A neboj, já už tě nehledám, navždý můžem spolu být
| v písních, které zpívám, a které slyšíš z dálky znít.
| 
| Houpej mě jako máma, když dítě nechce spát
| bůh ví, co bude s náma, však teď se smíme ještě hřát.
